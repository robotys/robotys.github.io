# Nilai Seorang Programmer

Bermula daripada sebuah artikel yang berkongsi tentang kerjaya seorang [programmer adalah kerjaya mati](http://thecodist.com/article/programming_is_a_dead_end_job) kerana gaji programmer tidak akan meningkat seperti mana gaji seorang eksekutif dan pekerja tahap pengurusan.

![sebenarnya ia sangatlah mudah](images/programmer-value.jpg)

Juga ada disentuh bahawa programmer hanya mempunyai dua pilihan iaitu untuk bertukar ke bahagian pengurusan atau mencari bahagia dalam menghasilkan software.

Tulisan ini adalah untuk menerangkan sudut pandang yang betul kepada seorang programmer. Lebih-lebih lagi kepada ramai pelajar jurusan sains komputer yang berbakat dalam bidang programming dan sedang berkira-kira mahu menjadikan bidang programming sebagai kerjaya.

Ya betul, kerja sebagai Programmer adalah kerjaya mati JIKA nilai yang anda hasilkan adalah semata-mata barisan-barisan kod komputer yang berfungsi mengikut sepesifikasi.

Nilai seorang pekerja adalah bergantung kepada 2 faktor iaitu: 1) Production value, nilai yang bergantung kepada produktiviti pekerja tersebut dan 2) Scalable value, nilai yang mampu meningkat-gandakan keuntungan syarikat contohnya marketing dan sales.

Kerjaya sebagai seorang programmer lebih kepada kerjaya seorang petani DAN kerjaya seorang ahli bomba. Programmer menghasilkan produk untuk dijual DAN juga menyelesaikan masalah (bug) yang terhasil dalam produk tersebut.

Ya, dari sudut pandang tersebut nilai programmer ciput sahaja.

Namun yang istimewa tentang programming adalah *kemahiran* programming tersebut adalah Scalable Value. Produk yang dijual hanya memberi untung sekali jualan sahaja. Tetapi programmer boleh menghasilkan software khusus untuk membantu jualan produk tadi. Programmer juga mampu menghasilkan software yang akan menjaga server dan menguruskan bug dengan berkesan. Programmer juga mampu menghasilkan software untuk mengurus jualan dengan lebih berkesan.

Programmer yang menghasilkan produk tergolong dalam Production Value manakala Programmer menghasilkan software untuk meningkat-gandakan jualan adalah tergolong dalam Scalable Value.

Dan Programmer yang kedua itulah yang nilainya tiada batasan kepada syarikat dan masyarakat.

Pilih apakah software yang ingin kita hasilkan dengan berhati-hati kerana ia menentukan nilai kita sebagai programmer.