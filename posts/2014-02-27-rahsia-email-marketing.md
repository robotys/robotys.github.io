# Sejarah Ringkas Dunia Web dan Rahsia Email Marketing

Teknologi Web kini memasuki fasa Web 3.0. Sejarah kepenggunan web bermula dengan Web 1.0, iaitu laman web dengan teknologi HTML semata-mata yang terhad kepada syarikat-syarikat besar. Penghujung Web 1.0 mula nampak banyak orang perseorangan mula memenuhi dan berkongsi pelbagai perkara melalui laman web sendiri. Jika anda pernah menggunakan Geocities, anda adalah mereka yang sempat merasa era Web 1.0 ini.

Ia kemudian diikuti dengan era Web 2.0 yang jelas kelihatan pada desain yang mengikuti stail falsafah desain produk Apple ketika itu (skeumorphism). Desain yang lebih meriah dan lebih 'hidup' kerana falsafah desain ketika itu adalah setiap desain harus telah dikenali oleh pengguna. Kerana itulah setiap button memang didesain seperti butang sebenar.

Dari segi teknologi, Web 2.0 memperkenalkan banyak idea baru dalam dunia web. Antara yang mendapat perhatian adalah teknologi AJAX yang memboleh desain dan maklumat hanya berubah pada bahagian yang diperlukan. Ia semakin menghampiri interaktiviti sebuah game.

Era Web 2.0 juga memperkenalkan Blog kepada seluruh pengguna laman web. Pelbagai tawaran blog muncul bagai cendawan ketika itu. Antaranya yang paling popular adalah Blogspot, TypePad, LiveJournal dan juga Wordpress. Geocities terus hilang daripada mukabumi maya. Ini menunjukkan bahawa penduduk native alam internet memang gemar berkongsi maklumat sesama sendiri.

Perkara inilah yang membawa kepada kebangkitan Web 3.0: Era Laman Web Media Social.

Ya, Web pada masa kini didominasi oleh laman web media sosial. Malah setiap projek laman web kini akan dimulakan dengan perspektif interaktiviti sosial. Dengan kuasa facebook yang memiliki kadar perhatian pengguna paling tinggi, ia merupakan pesaing yang berpotensi menggugat gergasi Web 1.0 iaitu Google.

Kita kerap juga mendengar bahawa Media Sosial adalah ruang marketing yang sepatutnya menjadi sasaran utama. Ya, dengan kebingitan media sosial sekarang, ia kedengaran seperti satu fakta.

Tetapi benarkah begitu? Benarkah Media Sosial adalah ruang marketing terhebat?

Adakah Email Marketing yang suatu ketika dahulu begitu gah kini tidak efektif lagi?

Daripada maklumat yang mudah didapati (ya, google sahaja "Email Marketing VS Social Media Marketing") anda akan dapat banyak maklumat yang tenggelam dalam kebingitan media sosial.

Email Marketing masih gagah berdiri, malah lebih efektif berbanding dahulu.

Ini kerana sebelum ini kita telah tersilap dalam menggunakan Email Marketing. Kita menggunakan Email Marketing sepertimana kita menggunakan Direct Marketing. Direct Marketing adalah pemasaran satu hala. Ia ibarat pengiklanan yang terfokus. Kelebihan Email Marketing adalah 'maklumbalas terpantas'.

Ya, penerima email kita boleh membalas kembali email kita.

Apabila kita menggunakan Email Marketing sepertimana kita menggunakan Media Sosial, iaitu berinteraksi bersama prospek, keajaiban Email Marketing akan muncul.

Itulah Magik Email Marketing: Berinteraksi, bukan Beriklan!