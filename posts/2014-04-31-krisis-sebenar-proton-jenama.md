# Krisis Sebenar Proton: Jenama

Merujuk kepada artikel dalam blog livelifedrive.com yang secara ringkasnya melaporkan dr Mahathir berpendapat [jualan kereta proton yang merudum](http://www.livelifedrive.com/malaysia/news/view/120834/mahatir-proton-needs-to-be-protected-perodua-making-things-difficult-for-proton?utm_source=facebook&utm_medium=cpc) adalah berpunca daripada rakyat Malaysia yang tidak patriotik.

![Proton Rally Championship](http://protonmotorsports.files.wordpress.com/2010/04/team.jpg)

Sebagai pembaca dan pengikut industri permotoran tempatan (saya graduan jurusan automotif!), saya bersikap defensif atas isu ini. Proton kelihatan sangat parah dan banyak khabar angin mengatakan bahawa kerajaan perlu bantu Proton untuk terus kekal relevan.

Maaf tetapi itu tidak patut.

Kita perlu jelas dengan isu sebenar yang berlaku di sini. Dalam artikel tersebut juga ada dijelaskan tentang sikap rakyat Malaysia yang memandang tinggi kereta jenama eksport berbanding proton. Itu adalah sebab yang lebih munasabah.

Sebagai pengguna, perkara pertama yang menjadi kriteria pilihan pembelian adalah harga yang mampu dimiliki, dan diikuti dengan jenama yang melambangkan pilihan peribadi.

Contohnya jika bajet pembelian kereta adalah RM 70 000m, tidak mungkin pembeli akan membeli kerta berharga RM 100 000.

Kemudian pembeli akan melihat pula senarai kereta yang harganya lingkungan RM 70 000 tadi. Antara pengeluar yang mempunyai kereta model pada harga tersebut adalah Proton, Toyota, Nissan dan Honda (ada juga chevrolet dan ford). Daripada senarai pengeluar tersebut, Proton bukanlah pilihan utama.

Bukan kerana pembeli tidak patriotik. Tidak. Sikap patriotisme tidak lagi menjadi USP dan sebab untuk membeli di era ini. Era 80 an dan 90 an mungkin ya. Tetapi tidak sekarang.

Pembeli membeli kerana marketing dan branding pengeluar lain lebih hebat dan berkesan berbanding branding kereta proton.

Ya, semudah itu.

Industri dan teknik menjual kereta era milenia ini tidak sama dengan era terdahulu. Kini semua jenama dan pengeluar mempunyai peluang yang sama. Kini semua jenama bertanding dalam kriteria yang sama: kekuatan branding.

Dan kita perlu akui, jenama Proton tidak lagi seksi seperti satu masa dahulu.

Satu sikap orang Malaysia khususnya orang melayu adalah, mereka menyanjung tinggi jenama luar. Mereka lebih memandang tinggi jika ada jenama luar yang hebat rupa-rupanya adalah milik tempatan. Seantero Malaysia akan berbicara tentang itu.

Contoh yang terbaik adalah Petronas. Pengikut industri automotif sentiasa memandang Petronas lebih hebat daripada Proton bukan kerana kewangan, tetapi marketing dan branding Petronas yang menguasai litar lumba F1. Jenama Petronas ada di litar lumba antarabangsa!

Maka salah satu perkara yang proton perlu lakukan adalah tingkatkan jenama dengan 'nampak' berjaya di arena antarabangsa. Mungkin menjadi rakan teknologi dalam litar lumba antarabangsa. Menjadi penyokong kepada teknologi baharu yang sedang meningkat naik (Tesla Motors). Iklan yang lebih mencengkam jiwa (ala-ala Petronas) dan banyak lagi.

Ya, Proton hebat dari segi teknologi dan jasa kepada tanahair ini. Namun jenama yang sangat lemah seperti sekarang akan membunuh Proton sedikit demi sedikit. Proton akan mati kerana tiada usaha menunjukkan kehebatannya yang sebenar.