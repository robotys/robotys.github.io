# Cara Kira Projek Kerja Sambilan

Sebagai seorang pekerja mahir, kita tidak akan terlepas daripada diminta untuk kerja-kerja freelance/sambilan. Jika anda seorang designer full time, pasti ada yang berminat untuk desain anda secara freelance.

Bahasa mudahnya freelance ini seperti 'mengambil upah' menghasilkan kerja bagi pihak klien.

Sebelum anda yang bekerja full time mahu mengambil kerja sambilan, pastikan majikan anda membenarkan anda membuat kerja sambilan. Kebanyakan majikan ada terma dan syarat berkaitan kerja sambilan ini.

Salah satu perkara yang agak pening untuk mereka yang baru mula freelance adalah tentang meletakkan bayaran. Bagaimanakah cara bayaran dilakukan dan berapakah jumlah bayaran yang sesuai.

## Cara Bayaran

Cara bayaran bagi projek freelance terbahagi kepada tiga iaitu:

1. Kadar Tetap untuk Projek
2. Kadar langsung dengan Masa yang diperlukan
3. Hybrid 1 dan 2.

### Kadar Tetap

**Kadar tetap** adalah apabila kita tetapkan daripada awal projek bahawa kerja tersebut bayarannya adalah sekian-sekian. Tidak kira apa yang berlaku, selagi skop kerja tidak berubah maka kadar bayarannya tidak berubah.

Namun antara cabaran bayaran dengan kadar tetap ini adalah klien kerap menangguhkan kerja dan lambat menghantar bahan yang diperlukan menjadikan dateline kerja teranjak ke hadapan. Ini menjadi masalah besar apabila kerja yang dianjak kehadapan itu sekarang bertindih dengan kerja lain yang sudah dijadualkan pada tarikh yang sama.

Masalah lain adalah apabila dateline dianjak kehadapan maka bayaran untuk kerja tersebut juga dianjak kehadapan. Ini membuatkan jadual bayaran komitmen kita juga semakin kelam kabut.

Cara mengatasi perkara ini ada dua iaitu: 1) Bayar mengikut tahap kerja dan 2) Dateline berasaskan jangka masa, bukan tarikh.

Contoh 1 adalah: bayaran untuk projek website adalah mengikut tahap kerja iaitu tahap 1 - deposit 10%, tahap 2- fasa mockup dan final draft 30%, 3- fasa testing 30% dan tahap 4- fasa deploy dan handover 30%.

Contoh dateline berasaskan jangka masa adalah:  1- mula kerja mockup (selepas terima deposit) 2- final draft (2 minggu selepas terima deposit) 3- Testing (4 minggu selepas final draft) 4- Handover (2 minggu selepas testing)

Ia agak kompleks, maka ubahsuai mengikut kemampuan klien dan jumlah bayaran projek tersebut.

### Bayaran Kadar langsung dengan Masa

Cara lain untuk mengatasi complexity cara di atas adalah dengan menggunakan cara bayaran kedua iaitu Kadar Langsung Dengan Masa.

Cara bayaran ini lebih mudah. Kita tetapkan berapakah upah bagi setiap jam kerja dilakukan. Contohnya RM300 per jam sehingga siap.

Maka klien hanya akan bayar bagi setiap masa yang kita luangkan untuk projek tersebut.

Tidak kira berapa banyak perubahan dan apapun yang dimahukan, upah tetap mengikut kadar yang telah ditetapkan.

Cabaran bagi cara ini adalah konflik antara klien dan freelancer. Klien mahukan masa yang rendah untuk upah yang murah manakala freelancer mahukan masa yang lebih lama untuk upah yang lebih tinggi. Klien akan berasa was-was dengan freelancer kerana takut freelancer mengambil kesempatan dengan sengaja membuat kerja dengan perlahan.

Ini adalah cabaran yang sangat biasa berlaku. Cara mengatasinya adalah mudah sebenarnya. Apabila kerja yang kita lakukan semakin cepat siap, maka kita harus meningkatkan kadar bayaran perjam kita.

Contohnya, sebelum ini kerja desain web site mengambil masa 2 minggu untuk siap dan kita meletakkan kadar bayaran RM500 sehari. Tetapi sekarang kerja yang sama kita mampu siapkan dalam masa seminggu sahaja. Apa yang kita boleh lakukan adalah meningkatkan kadar bayaran kepada RM800 sehari. Ya mungkin jumlah keseluruhan lebih rendah (RM5600 VS RM7000) tetapi harus kita ingat bahawa RM5600 itu untuk seminggu manakalau RM7000 itu untuk 2 minggu.

Jika kita guna kadar terbaru untuk 2 minggu tentulah ianya lebih banyak daripada RM7000 (RM11,200 sebenarnya).

### Hybrid

Ada juga cara bayaran yang menggabungkan kedua-dua elemen ini dalam pelbagai cara.

Pertama adalah menetapkan kadar mengikut projek dan masa yang diperlukan diikuti dengan kadar perjam selepas masa tersebut tamat. Contohnya RM10000 yang siap dalam masa 2 bulan dan bayaran RM300 perhari selepas tamat masa tersebut.

Cara ini adalah untuk menyelamatkan pihak freelancer daripada menanggung kerugian jika projek tersasar daripada dateline.

Cara kedua yang juga popular adalah menetapkan kadar perjam dan mewajibkan klien membayar deposit sebelum memulakan kerja. Ia ibarat topup prepaid. Contohnya projek dijangka siap dalam masa 2 minggu (10 hari) dengan kadar bayaran RM500 sehari. Jumlah keseluruhan adalah RM5000 manakala deposit yang diminta adalah RM1500 untuk kerja minimum 3 hari pertama. Bayaran harus dimasukkan setiap hari khamis sebagai contoh.

## Mengira Jumlah Bayaran Yang Sesuai

Cara mengira jumlah bayaran adalah mudah jika anda baru bermula dan ada kerja tetap. Kita gunakan gaji daripada kerja tetap tadi untuk menentukan kadar per jam kita.

Contohnya gaji bulanan adalah RM2000 sebagai junior web developer. Maka gaji perjam boleh dikira menggunakan cara berikut:

	RM 2000 / (20 hari bekerja x 9 jam sehari) = RM 11/jam

(ya, itulah kadar perjam sebagai penduduk kelas miskin bandar)

atau kiraan perhari:

	RM 2000 / 20 hari bekerja dalam sebulan = RM 100 sehari

Itu adalah kadar bayaran permasa. Maak untuk setiap projek, anggarkan kadar masa yang diperlukan. Contohnya 1 bulan. Gunakan cara berikut untuk mendapatkan jumlah bayaran yang sesuai:

	1 bulan x 2 x 30 hari x RM 100 perhari = RM 6000

Mengapa 1 bulan x 2 ? Kerana kerja sambilan memerlukan masa sambilan dirumah. Masa sambilan kita dirumah biasanya adalah 4 jam sehari mengikut pengalaman saya. Maka 1 bulan projek full time kita bersamaan dengan dua kali ganda iaitu 2 bulan untuk projek sambilan tersebut.

Maka itulah cara kira perkara-perkara penting untuk setiap projek sambilan kita iaitu:

1. Jangka masa siap (berapa hari/bulan)
2. Kos yang diperlukan (berapa ringgit)

